Táto diplomová práca skúma tanec ako nástroj signalizácie,
ktorá je formou podvedomej neverbálnej komunikácie, v kontexte
svadobných rituálov. Špecificky, štúdia skúma funkcie tanca v
rámci týchto rituálov. Práca zároveň prispieva k evolučnej
diskusii o tom, prečo sa behaviorálny prejav ako tanec objavil
a akú rolu zohráva u súčasného človeka. Zvýšená pozornosť je
venovaná medzikultúrnym databázam, ktoré sú zdrojom materiálu
pre túto prácu, keďže ich vývoj a správne použitie sú predmetom
aktuálnej vedeckej diskusie.